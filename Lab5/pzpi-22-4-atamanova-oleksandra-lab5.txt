Харківський університет радіоелектроніки
Факультет комп'ютерних наук
Кафедра програмної інженерії

ЗВІТ
з лабораторної роботи №5
з дисципліни «Архітектура програмного забезпечення»
на тему: «Презентація готового проекта»

Виконала ст. гр. ПЗПІ-22-4
Атаманова Олександра Петрівна

Перевірив
асистент кафедри ПІ
Дашенков Дмитро Сергійович 

Харків 2025

1 МЕТА РОБОТИ

Метою цієї лабораторної роботи є представлення цілісної програмної системи для управління та автоматизації дистанційних замовлень у магазині світлодіодної продукції, розробленої протягом двох семестрів. У межах завдання необхідно продемонструвати основний функціонал проєкту у форматі відео-демо, а також проаналізувати, які можливості вдалося реалізувати, а які залишилися на етапі проєктування чи плануються до впровадження в майбутньому.

2 ХІД РОБОТИ

2.1 Короткий опис проекту
	
Програмна система для управління та автоматизації дистанційних замовлень у магазині світлодіодної продукції — це комплексне рішення, що складається з серверної частини (Node.js + Express + MongoDB), веб-інтерфейсу (React.js + Material UI), мобільного додатку (Kotlin, Jetpack Compose) та розумного пристрою індикації (ESP32 + RGB LED). Система дозволяє адміністратору керувати товарами, замовленнями, користувачами, переглядати статистику та виконувати резервне копіювання даних. Клієнти можуть переглядати каталог, оформлювати замовлення та відстежувати їх статус.

2.2 Заплановані та виконані функції

Вдалося реалізувати:
-	Авторизація та реєстрація користувачів — система підтримує створення облікового запису, вхід та розмежування прав доступу (звичайний користувач/адміністратор).
-	Керування товарами — адміністратор може додавати, редагувати, видаляти товари, переглядати їх у каталозі.
-	Оформлення та обробка замовлень — користувачі можуть додавати товари у кошик, оформлювати замовлення, переглядати історію покупок; адміністратор бачить усі замовлення та може змінювати їх статус.
-	Перегляд статистики — реалізовано сторінку зі статистикою продажів для адміністратора.
-	Мовна локалізація — інтерфейс підтримує українську та англійську мови, перемикається динамічно.
-	Резервне копіювання, імпорт та експорт даних — адміністратор може створювати резервні копії, експортувати та імпортувати дані через інтерфейс.
-	Мобільний додаток — створено базову версію для Android, яка дозволяє переглядати каталог, оформлювати замовлення та отримувати сповіщення.
-	Розумний пристрій індикації — розроблено прототип пристрою на ESP32, який змінює колір світлодіода залежно від статусу замовлення.

Не вдалося реалізувати:
-	Інтеграція з платіжними системами — оплата замовлень поки не реалізована.
-	Інтеграція з маркетплейсами — немає автоматичного обміну даними з зовнішніми платформами.
-	AI/ML-рекомендації — персоналізовані рекомендації для користувачів та прогнозування попиту ще не впроваджені.
-	Розширена аналітика — поки що статистика обмежена базовими показниками.

ВИСНОВКИ

У ході виконання лабораторної роботи було представлено комплексну програмну систему для управління та автоматизації дистанційних замовлень у магазині світлодіодної продукції. В рамках проєкту вдалося реалізувати основний функціонал: авторизацію та розмежування ролей, керування товарами, оформлення та обробку замовлень, перегляд статистики, мовну локалізацію, резервне копіювання даних, а також створити мобільний додаток і прототип розумного пристрою індикації.
Під час презентації було продемонстровано роботу всіх основних компонентів системи, що підтвердило її працездатність та відповідність поставленим вимогам. Окремі функції, такі як інтеграція з платіжними системами, маркетплейсами та впровадження AI-рекомендацій, залишилися на етапі проєктування та можуть бути реалізовані у майбутньому.
Отримані результати підкреслюють важливість комплексного підходу до розробки, інтеграції різних технологій та поетапного впровадження нових можливостей для створення сучасних і масштабованих інформаційних систем.

ДОДАТОК А
(Посилання на відеозапис демонстрації функціоналу та текст хронологічного опису доповіді)

Відеозапис демонстрації функціоналу на YouTube: https://youtu.be/mtroz6xK-dw

Хронологічний опис:
00:00 Вступ
00:16 Огляд мобільного застосунку
00:32 Демонстрація логіну
01:27 Демонстрація реєстрації
02:02 Додавання товару в кошик
02:15 Створення замовлення
02:33 Перегляд створеного замовлення
02:45 Огляд веб застосунку
02:54 Демонстрація логіну
03:05 Огляд панелі адміна і пояснення чому саме на неї потрапили
03:18 Огляд мовної локалізації
03:37 Створення, редагування та видалення продукту
04:24 Зміна статусу замовлення, видалення замовлення
04:50 Створення, редагування та видалення коистувача
05:30 Огляд статистики
06:09 Огляд налаштувань. Приклад створення копії, експорту даних
06:43 Логін під роллю користувача
07:07 Огляд мовної локалізації
07:15 Додавання/видалення товарів до кошику
07:23 Створення замовлення
 
ДОДАТОК Б
(Слайди презентації доповіді)
 
Рисунок Б.1 – Титульний слайд «Програмна система для управління та автоматизації дистанційних замовлень у магазині світлодіодної продукції»

Рисунок Б.2 – Слайд презентації «Короткий опис проєкту»
 
Рисунок Б.3 – Слайд презентації «Ціль проєкту»

Рисунок Б.4 – Слайд презентації «Заплановані функції»

Рисунок Б.5 – Слайд презентації «Реалізований функціонал(мобільний застосунок)»

Рисунок Б.6 – Слайд презентації «Реалізований функціонал(веб застосунок)»

Рисунок Б.7 – Слайд презентації «Що не реалізовано»
 
Рисунок Б.8 – Слайд презентації «Що планується в майбутньому»
 
Рисунок Б.9 – Слайд презентації «Висновки»